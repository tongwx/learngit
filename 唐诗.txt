昔人已乘黄鹤去
此地空余黄鹤楼
黄鹤一去不复返
白云千载空悠悠
晴川历历汉阳树
芳草萋萋鹦鹉洲
日暮乡关何处是
烟波江上使人愁

鹦鹉来过吴江水
江上洲传鹦鹉名
鹦鹉西飞陇山去
芳洲之树何青青
烟开兰叶香风暖
岸夹桃花锦浪生
迁客此时徒极目
长洲孤月向谁明

凤凰台上凤凰游
凤去台空江自流
吴宫花草埋幽径
晋代衣冠成古丘
三山半落青天外
一水中分白鹭洲
总为浮云能蔽日
长安不见使人愁